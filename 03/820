	Поражението на Япония във Втората световна война е съкрушителен удар за страната и нейния народ. Японската гордост е разбита на парчета, а държавата е принудена да се върне обратно в групата на развиващите се страни, към която принадлежи преди началото на войната. Японците обаче успяват да преодолеят затрудненото положение, в което се оказват, и през 60-те години на миналия век мобилизират всички свои сили, като създават предпоставките за смайващо икономическо развитие. Техните целенасочени усилия към възраждането на икономиката карат останалата част на света да определят напредъка и постиженията им като „чудо“. Един човек въплъщава в себе си съзидателните умения на иновативния дух на това икономическо чудо. Името му е Соичиро Хонда.
	Основавайки се в началото на простичката идея да прикрепи малък двигател към велосипед, този ексцентричен инженер и конструктор дарява на света изключително удобно транспортно средство. Той е също така един от хората, който дава своя принос в раждането на следвоенното японско икономическо чудо.
	„Искам да предложа на хората най-качествения продукт на света“, казва Соичиро Хонда.
	Конструкторът разширява технологическите си познания по пътя на напредъка и конкуренцията, като построява едно след друго необичайни превозни средства.
	Какъв живот води човекът, когото всички наричат Господин Хонда?
C>
	„Животът е кратък. Трябва ни скорост, за да постигнем това, което желаем.“
C$

	* * *

	__Издание:__
	100 личности — хората променили света. Соичиро Хонда
	Издателство „Де Агостини Хелас“, Гърция
	Специална адаптация за български език: Giga George
	Редактор и коректор: Ралица Панайотова
	Вносител: Атика Медия, България
