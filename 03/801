	През XX в. филмите се превръщат в основно забавление за хората. Първенство държи Холивуд като столица на филмовата индустрия. От друга страна, Англия остава някак встрани от така наречената фабрика за филми. Ненадейно обаче на сцената излиза един млад режисьор, чието име е Алфред Хичкок.
	Той живо се вълнува от безпокойствата и хаоса, скрити дълбоко у всеки един от нас, и концентрира всички свои усилия в посока към предаване на тези вътрешни усещания върху екрана. В крайна сметка успява да привлече вниманието на Холивуд, премествайки цялата си дейност в Америка. Изключителната му техника се превръща в символ на киноизкуството. Хичкок посвещава своя живот на правенето на филми в жанра „трилър“, които го превръщат във всепризнат майстор, а необикновеното му виждане за живота, от своя страна, също заслужава достойно възхищение.

	* * *

	__Издание:__
	100 личности — хората променили света. Алфред Хичкок
	Издателство „Де Агостини Хелас“, Гърция
	Специална адаптация за български език: Giga George
	Редактор и коректор: Ралица Панайотова
	Вносител: Атика Медия, България
