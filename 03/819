	На 20 май 1927 г., 24 години след първия полет със самолет в историята на човечеството, извършен от братя Райт, един млад мъж излита с малкия си аероплан от летището край Ню Йорк. Неговата цел е да прелети разстоянието до Европа. Начинанието му е успешно и по-късно той се приземява пред възторженото множество, което го посреща в Париж. Младият мъж веднага се превръща в герой, а днес светът гледа на него като на пионер, който проправя пътя на човечеството към небесата. Неговото име е Чарлз Линдберг.
	Този любимец на пресата от епохата на джаза по-късно ще преживее трагедията от отвличането на сина му, но въпреки това ще запази силата на духа си. Преодолявайки личносто си нещастие, той продължава да дава своя принос за развитието на въздухоплаването. Линдберг се обявява против въвличането на Америка във Втората световна война, което му донася множество критики, но забележителните му познания в областта на авиационните технологии му позволяват да допринесе за каузата на американската победа във войната, възкръсвайки по този начин като истинска птица феникс от пепелта. Славата на неговите подвизи остава непокътната до наши дни, когато полетите в Космоса са вече факт.
C>
	„Това е любов към простора, небесата и летенето, стремеж към приключението и осъзнаване на красотата. Всичко това не може да се опише с думи — там човек е в състояние да докосно безсмъртието, преминавайки през опасността; там животът и смъртта си дават среща; там човекът е нещо повече от човек, а съществуването е едновременно нещо върховно и нещо незначително.“
C$

	* * *

	__Издание:__
	100 личности — хората променили света. Чарлз Линдберг
	Издателство „Де Агостини Хелас“, Гърция
	Специална адаптация за български език: Giga George
	Редактор и коректор: Ралица Панайотова
	Вносител: Атика Медия, България
