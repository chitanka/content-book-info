	В края на XIX в. за Отоманската империя, която някога управлява територии, обхващащи Близкия изток и части от Европа и Африка, настъпват трудни времена. В момент, когато империята е на ръба да бъде покорена от европейските сили, независимостта на Турция е запазена благодарение на действията на героя от войните и блестящ военен стратег — Мустафа Кемал Ататюрк. След спечелване на войната за независимост той става и първият президент на Турция. Реализирайки поредица от реформи, Ататюрк успява да модернизира изостаналата мюсюлманска държава и да установи светско управление. Въвежда се нова азбука, а жените получават право да гласуват.
	Правителството, ръководено от Кемал Ататюрк, реформира напълно политическия облик на Турция и тя се превръща в пример за страна, поемаща по пътя на едно по-демократично развитие в периода след Първата световна война. Кемал Ататюрк е самоутвърдил се лидер, чиито реформи са посрещнати с възторг от мнозина, но в същото време предизвикват недоволството на други.
	Зад легендата „Ататюрк“ стои човек с независим дух, привърженик на философията на Русо и движен от патриотизъм, в който се опитваме да вникнем, връщайки се назад във времето в една епоха, формирала до голям степен неговия мироглед.
	Какъв е Ататюрк като човек?
C>
	„Има двама Мустафа Кемал. Единият, от плът и кръв, стои пред вас и той е смъртен. Другият е във всеки един от вас, който отиде до най-отдалечените части на нашата страна, за да разпространи идеалите, които трябва да защитава дори и с цената на живота си.“
C$

	* * *

	__Издание:__
	100 личности — хората променили света. Мустафа Кемал Ататюрк
	Издателство „Де Агостини Хелас“, Гърция
	Специална адаптация за български език: Giga George
	Редактор и коректор: Ралица Панайотова
	Вносител: Атика Медия, България
