	Годината е 1957, а градът Ливърпул — второто по големина пристанище в Англия след Лондон. Джон Ленън и Пол Маккартни — двама тинейджъри със страст към музиката, се срещат съвсем случайно в този неголям град.
	Няколко години по-късно двамата образуват ядрото на четиричленната банда, която предстои да спечели зашеметяващо признание в бляскавия свят на известните личности.
	С всеки хит, излизащ от „Бийтълс“, аудиторията все повече е запленена от наелектризирщите мелодии на групата, чиито членове се превръщат в заглавие на първа страница в пресата. „Бийтълс“ отразяват огромните промени в музиката през шейсетте години на XX в., а също така са катализатори за последвалите промени в модата, изкуството и изумителния стил на живот в миналия век.
	Въпреки че наближават четиридесет години от разпадането на групата, легендата за тях продължава да живее и влиянието им остава. Да надникнем отблизо в света, в който живеят членовете на „Бийтълс“.

	* * *

	__Издание:__
	100 личности — хората променили света. Бийтълс
	Издателство „Де Агостини Хелас“, Гърция
	Специална адаптация за български език: Giga George
	Редактор и коректор: Ралица Панайотова
	Вносител: Атика Медия, България
